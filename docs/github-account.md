# Een Github-account aanmaken

Voor de vele opdrachten in verschillende vakken van de opleiding zal je een Github-account nodig hebben. Je kan een account aanmaken op <https://github.com>. Daarbij is het belangrijk om volgende zaken in acht te nemen:

- Kies een gebruikersnaam die **professioneel** oogt.
- Vul je echte naam in bij je profiel.
- Je kan meerdere emailadressen koppelen aan een Github-account. Koppel op zijn minst je **HOGENT-emailadres** (met de extensie `@student.hogent.be`) aan je account. Dit is nodig om jouw bijdragen aan een teamopdracht te kunnen identificeren en om toegang te krijgen tot bepaalde commerciële features van Github (zie verder). Eventueel kan je ook je primaire persoonlijke emailadres koppelen zodat je nog toegang hebt tot je account na je afstuderen.

Als student aan HOGENT kan je aanspraak maken op het [Github Student Developer Pack](https://education.github.com/pack). Dit is nodig om gebruik te kunnen maken van bepaalde commerciële features van Github, zoals private repositories. Volg de link naar de website en klik door op de groene knoppen "Sign up for Student Developer Pack" > "Get Student benefits". Lees vervolgens aandachtig de instructies! Het proces om goedkeuring te krijgen kan enkele dagen duren, maar daarna heb je zolang je student bent toegang tot de voordelen.
